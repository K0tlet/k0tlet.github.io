<html style="background-color:#04060D;">
    <head>
        <meta charset="UTF-8">
        <link rel="stylesheet" type="text/css" href="style.css">
        <link rel="stylesheet" href="https://fonts.googleapis.com/css?family=Ubuntu">
        <link rel="stylesheet" href="https://fonts.googleapis.com/css?family=Roboto">
    </head>
    <body class="main">
        <div class="bg"><span class="name">Україна і Глобальна коаліція</span></div>
        
        <span class="text">29 червня Світовий економічний форум оголосив про створення Глобальної коаліції з цифрової безпеки. Головна ціль — сприяти прискоренню співпраці щодо боротьби зі шкідливим контентом у мережі.<br><br>
            До коаліції разом з Україною приєдналися організація UNICEF, компанії Microsoft та NetClean, а також представники урядів Австралії, Сінгапуру, Великобританії, США та інших країн.<br><br>
            "Всі процеси сучасного світу зав'язані на інтернеті та сучасних технологіях. Коли ми кажемо про цифровізацію, то маємо на увазі основну ціль — створити безпечне онлайн-середовище для українців. Тому глобальна ініціатива щодо створення цілеспрямованої співпраці між державами, організаціями та бізнесом у цьому питанні є надзвичайно актуальною зараз", — наголосив Віцепрем'єр-міністр — Міністр цифрової трансформації України Михайло Федоров.<br><br>      
            Глобальна коаліція розвиватиме чотири напрями: найдієвіші практики щодо стандартів безпеки, підвищення балансу конфіденційності та захисту, чесна конкуренція між гравцями ринку технологій та ефективна міжвідомча співпраця для запобігання шкідливому контенту.<br><br>    
            Всесвітня мережа відкриває перед людиною безмежні можливості — від розваг до навчання чи ведення бізнесу. Проте цей винахід люди часто використовують не в добрих цілях. Шахрайство, кібербулінг, дезінформація у сфері охорони здоров'я, експлуатація дітей чи заклики до насильства, — ці та не тільки явища спадають на думку, коли ми говоримо про небезпеку в інтернеті.<br><br>
            Ця проблема з кожним днем лише збільшується в розмірах та складності. Згідно з останніми дослідженнями Форуму користувачам необхідні інструменти цифрового захисту для мінімізації ризиків, що виникають в інтернеті. Коаліція має на меті об’єднати лідерів державного сектору в цих питаннях та приватного бізнесу для того, щоб співпрацювати над створенням рішень, які допоможуть утворити безпечне цифрове суспільство для кожного.</span>
    </body>
</html>