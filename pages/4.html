<html style="background-color:#04060D;">
    <head>
        <meta charset="UTF-8">
        <link rel="stylesheet" type="text/css" href="style.css">
        <link rel="stylesheet" href="https://fonts.googleapis.com/css?family=Ubuntu">
        <link rel="stylesheet" href="https://fonts.googleapis.com/css?family=Roboto">
    </head>
    <body class="main">
        <div class="bg"><span class="name">Інструкції поведінки в цифровому просторі</span></div>
        
        <span class="text">
        Останнім часом збільшилася кількість випадків небезпечної поведінки дітей, що загрожує їхньому життю та здоров’ю. Зокрема, йдеться про вплив соціальних мереж в інтернеті. Для підвищення обізнаності вчителів, керівників закладів освіти, батьків та їхніх дітей МОН розробило рекомендації для проведення додаткових профілактичних заходів закладами освіти серед дітей та інформування батьків.
        <br><br>Цифрове середовище, зокрема інтернет, сьогодні є не лише важливим джерелом інформації, але й способом комунікації, який нівелює перепони для спілкування. Через глобальний вплив COVID-19 діти проводять дедалі більше часу в інтернеті.
        <br><br>Право дитини на безпеку та захист є базовим та поширюється на її життєдіяльність як онлайн, так і офлайн. Окрім того, не кожна дитина в Україні володіє достатнім рівнем знань щодо ризиків у цифровому середовищі та навичками безпечної поведінки в цифровому просторі. Діти мають право здобувати знання та підтримку у використанні цифрового середовища. Надавати таку підтримку є спільною відповідальністю батьків, педагогічних працівників, суспільства загалом. Залучення батьків до освітнього процесу, налагодження ефективних партнерських відносин сприятиме не лише ефективному досягненню результатів навчання, а й формуванню безпечного освітнього та родинного середовища для дитини.
        <br><br>Невід’ємною складовою цього процесу є організація профілактичних заходів. Найбільшої уваги щодо профілактики потребують підлітки (12-17 років), оскільки це етап активного формування самооцінки, інтересів, моральних уявлень, соціальних установок та потреби в спілкуванні з однолітками.
        <br><br><span class="midtext">Під час організації таких заходів варто орієнтуватися на формування навичок безпечної поведінки в цифровому середовищі та здобуття знань щодо:</span>
        <br><br>• прав людей (зокрема, права в цифровому середовищі); 
        <br>• електронної участі (в ухваленні рішень); 
        <br>• збереження здоров’я під час роботи з цифровими пристроями; 
        <br>• механізмів захисту прав, що порушуються в інтернеті, а також способів отримати допомогу.
        <br><br>Попередження потрапляння дітей в небезпечні ситуації та вчасне виявлення таких випадків сприяє позитивному спілкуванню між родиною та закладом освіти.
        <br><br><span class="midtext">Батькам під час комунікації з дитиною варто, зокрема:</span>
        <br><br>• говорити з дитиною про безпеку в інтернеті та допомагати розвивати  критичне мислення, вчити робити аргументований вибір та нести  відповідальність за його результати;
        <br>• будувати відкриті та довірливі стосунки з дитиною;
        <br>• формувати корисні звички використання ґаджетів та цифрового  середовища та підвищувати самооцінку дитини, дозволяти дитині самостійно робити вибір і бути відповідальною за це;
        <br>• заохочувати користуватися ґаджетами в зонах видимості дорослих;
        <br>• бути уважними до ознак страху чи тривоги, зміни поведінки, режиму сну та апетиту.
        
        <br><br>У разі виявлення, що дитина стала жертвою будь-яких проявів насильства, експлуатації, вербування або маніпуляцій у цифровому просторі, варто одразу звертатися до Національної поліції України та надіслати повідомлення про правопорушення до департаменту кіберполіції Національної поліції України (цілодобово).
        <br><br><span class="midtext">Психологічну допомогу та підтримку можна отримати за номерами  телефонів:</span>
        <br>• 0 800 500 225 (безкоштовно зі стаціонарних)
        <br>• 116 111 (безкоштовно з мобільних)
        <br> Додатково про допомогу у темі №5 ("Психологічна допомога")
    </body>
</html>